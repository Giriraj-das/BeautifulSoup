radio ne das baje shab ke ḳhabar dī iid kī
ālimoñ ne raat bhar is news kī tardīd kī

radio kahtā thā sun lo kal hamārī iid hai
aur aalim kahte the ye ġhair-shara.ī iid hai

do dhaḌoñ meñ baT ga.e the mulk ke saare avaam
us taraf sab muqtadī the is taraf saare imaam

beTā kahtā thā ki kal shaitān roza rakkhegā
baap bolā terā abbā jaan roza rakkhegā

beTā kahtā thā ki maiñ sarkārī afsar huuñ janāb
roza rakkhūñgā to mujh se māñgā jā.egā javāb

baap kahtā thā ki phir yuuñ baam par īmāñ ke chaḌh
roza bhī rakh aur roze meñ namāz-e-īd paḌh

aaj kitnā farq ful stop aur comme meñ thā
baap kā roza thā beTā iid ke jaame meñ thā

iḳhtilāf is baat par bhī qaum meñ paayā gayā
chāñd ḳhud niklā thā yā jabran nikalvāyā gayā
