merī āñkhoñ meñ koī chehra charāġh-e-ārzū
vo merā ā.īna jis se ḳhud jhalak jā.ūñ kabhī
aisā mausam jaise mai pī kar chhalak jā.ūñ kabhī
yā koī hai ḳhvāb
jo dekhā thā lekin phir mujhe
yaad karne par bhī yaad aayā na thā
dil ye kahtā hai vahī hai hū-ba-hū
jis ko dekhā thā kabhī aur sāmne paayā na thā
guftugū us se hai aur hai rū-ba-rū
ḳhvāb ho jaa.e na lekin guftugū
merī āñkhoñ meñ koī chehra charāġh-e-ārzū
