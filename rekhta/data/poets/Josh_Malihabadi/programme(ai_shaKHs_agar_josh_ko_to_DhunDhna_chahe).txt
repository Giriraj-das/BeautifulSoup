ai shaḳhs agar 'josh' ko to DhūñDhnā chāhe
vo pichhle pahar halqa-e-irfāñ meñ milegā
aur sub.h ko vo nāzir-e-nazzāra-e-qudrat
taraf-e-chaman-o-sahn-e-bayābāñ meñ milegā
aur din ko vo sar-gashta-e-asrār-o-ma.ānī
shahr-e-hunar-o-kū-e-bayābāñ meñ milegā
aur shaam ko vo mard-e-ḳhudā rind-e-ḳharābāt
rahmat-kada-e-bāda-faroshāñ meñ milegā
aur raat ko vo ḳhalvatī-e-kākul-o-ruḳhsār
bazm-e-tarab-o-kūcha-e-ḳhūbāñ meñ milegā
aur hogā koī jabr to vo banda-e-majbūr
murde kī tarah kalba-e-ahzāñ meñ milegā
