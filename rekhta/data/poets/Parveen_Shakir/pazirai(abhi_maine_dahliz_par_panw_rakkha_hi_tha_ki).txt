abhī maiñ ne dahlīz par paañv rakkhā hī thā ki
kisī ne mire sar pe phūloñ bharā thaal ulTā diyā
mere bāloñ pe āñkhoñ pe palkoñ pe, hoñToñ pe
māthe pe, ruḳhsār par
phuul hī phuul the
do bahut muskurāte hue hoñT
mere badan par mohabbat kī gulnār mohroñ ko yuuñ sabt karte
chale jā rahe the
ki jaise abad tak
mirī ek ik por kā intisāb
apnī zebā.ī ke naam le kar raheñge
mujhe apne andar samo kar raheñge!
