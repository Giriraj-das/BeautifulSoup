vo ek laḌkī
ki jis se shāyad maiñ ek pal bhī nahīñ milī huuñ
maiñ us ke chehre ko jāntī huuñ
ki us kā chehra
tumhārī nazmoñ tumhārī gītoñ kī chilmanoñ se ubhar rahā hai
yaqīn jaano
mujhe ye chehra tumhāre apne vajūd se bhī azīz-tar hai
ki us kī ā.ankhoñ meñ
chāhatoñ ke vahī samundar chhupe haiñ
jo merī apnī ā.ankhoñ meñ maujzan haiñ
vo tum ko ik devtā banā kar mirī tarah pūjtī rahī hai
us ek laḌkī kā jism
ḳhud merā hī badan hai
vo ek laḌkī
jo mere apne ga.e janam kī madhur sadā hai
