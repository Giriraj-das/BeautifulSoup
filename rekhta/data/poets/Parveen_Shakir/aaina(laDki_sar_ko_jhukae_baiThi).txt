laḌkī sar ko jhukā.e baiThī
kaafī ke pyāle meñ chamcha hilā rahī hai
laḌkā hairat aur mohabbat kī shiddat se pāgal
lāñbī palkoñ ke larzīda sāyoñ ko
apnī aañkh se chuum rahā hai
donoñ merī nazar bachā kar
ik duuje ko dekhte haiñ hañs dete haiñ

maiñ donoñ se duur
darīche ke nazdīk
apnī hathelī par apnā chehra rakhe
khiḌkī se bāhar kā manzar dekh rahī huuñ
soch rahī huuñ
ga.e dinoñ meñ ham bhī yūñhī hañste the
