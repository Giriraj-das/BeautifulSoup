tum mujh ko guḌiyā kahte ho
Thiik hī kahte ho!
khelne vaale sab hāthoñ ko maiñ guḌiyā hī lagtī huuñ
jo pahnā do mujh pe sajegā
merā koī rañg nahīñ
jis bachche ke haath thamā do
merī kisī se jañg nahīñ
sochtī jāgtī āñhkeñ merī
jab chāhe bīnā.ī le lo
kuuk bharo aur bāteñ sun lo
yā merī goyā.ī le lo
maañg bharo sindūr lagāo
pyaar karo ā.ankhoñ meñ basāo
aur phir jab dil bhar jaa.e to
dil se uThā ke taaq pe rakh do
tum mujh ko guḌiyā kahte ho
Thiik hī kahte ho!
