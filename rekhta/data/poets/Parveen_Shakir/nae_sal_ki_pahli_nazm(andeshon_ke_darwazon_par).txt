andeshoñ ke darvāzoñ par
koī nishān lagātā hai
aur rātoñ raat tamām gharoñ par
vahī siyāhī phir jaatī hai

dukh kā shab ḳhuuñ roz adhūrā rah jaatā hai
aur shanāḳht kā lamha bīttā jaatā hai
maiñ aur merā shahr-e-mohabbat
tārīkī kī chādar oḌhe
raushnī kī aahaT par kaan lagā.e kab se baiThe haiñ
ghoḌoñ kī Tāpoñ ko sunte rahte haiñ
had-e-samā.at se aage jaane vaalī āvāzoñ ke resham se
apnī rū-e-siyāh pe taare kāḌhte rahte haiñ
añgushtā ne ik ik kar ke chhalnī hone ko aa.e
ab baarī añgusht-e-shahādat kī aane vaalī hai
sub.h se pahle vo kaTne se bach jaa.e to!
