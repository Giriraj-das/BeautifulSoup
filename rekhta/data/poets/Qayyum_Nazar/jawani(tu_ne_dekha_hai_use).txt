tū ne dekhā hai use
jaate hue arz-e-hijāz
kitnā mauzūñ thā javāñ-qadd-e-darāz
dil meñ khubā jaatā hai
tū ne chāhā hai use
misr abul-haul jamāl
kitne mardāna the us ke ḳhad-o-ḳhāl
dard baḌhā jaatā hai
tū ne paayā hai use
sham-e-shabistān-e-france
kis qadar garm thā us kā har saañs
jism jalā jaatā hai
tū ne rauñdā hai use
jañg luTā merā suhāg
mādar-e-gītī mire vāste jaag
vaqt uḌā jaatā hai
