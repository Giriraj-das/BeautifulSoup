aur ye insāñ jo... miTTī kā ik zarra hai... jo miTTī se bhī kam-tar hai
apne liye DhūñDe to us ke saare sharaf sachchī tamkīnoñ meñ haiñ
lekin kyā ye takrīmeñ miltī haiñ
zar kī chamak se
tahzīboñ kī chhab se
saltantoñ kī dhaj se
nahīñ nahīñ... to...
phir kyuuñ miTTī ke is zarre ko sajda kiyā ik ik tāqat ne
kyā us kī rif.at hī kī ye sab tasḳhīreñ haiñ
maiñ batlā duuñ
kyā us kī quvvat aur kaisī us kī tasḳhīreñ
maiñ batlā duuñ
qāhir jazboñ ke aage bebas hone meñ miTTī kā ye zarra
apne aap meñ
jab miTTī se bhī kam-tar ho jaatā hai sunñe vaalā us kī suntā hai
sunñe vaalā jis kī sune vo to apne miTTī hone meñ bhī anmol hai
