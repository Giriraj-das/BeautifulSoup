auroñ kī kyā kahiye ḳhud merā dil bhī añgāroñ kā matbaḳh hai
sadā mirī āñkhoñ meñ ik vo kashish dahaktī hai jo
sab ko apnī jānib khīñch kar mere vaar kī zad meñ le aatī hai
sab kuchh merī talab kī tishnagiyoñ ke dahāne par hai
añgāroñ ke us matbaḳh meñ girne ko hai
gāḌhā lajz lahū ik vo kailūs jo añgāroñ kā istihāla hai
us mere dil kī kaalī quvvat hai meñ jis ke pas meñ hoñ
ye quvvat mujh se kahtī hai
dekh mire añgāre merī taḌap kā rañg haiñ ab kuchh to un kī ḳhātir bhī
aur añgāre ugaltī sāñsoñ ke saath ab meñ
is duniyā ke andar apne shikār kī talāsh meñ
ik ik ruuh kī ghaat meñ
ik ik ruuh ke sāmne savālī ban ke khaḌā huuñ
mere dil meñ añgāroñ ke dandāne paiham juḌte aur khulte haiñ
bāhar kisī karam kī banāvaT meñ hoñT ek oñkhā Thahrā Thahrā TeḌhā zāviya sā haiñ
koī mujhe ab pahchānegā
kis tarah hañs hañs kar mujh se miltī hai duniyā bad-baḳht
