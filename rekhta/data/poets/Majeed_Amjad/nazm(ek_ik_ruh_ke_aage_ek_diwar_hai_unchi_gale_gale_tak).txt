ik ik ruuh ke aage ik dīvār hai ūñchī gale gale tak
ik dīvār hai ramz daroñ kī
us dīvār ke andar kī jānib jitnā kuchh bhī hotā hai jis ke paas ḳhazāna ik durdāna yā ik tāl-makhāna
naqd-e-bātin yā kam-az-kam āb-o-dāna
jitnā kuchh bhī paas ho utnī hī dīvār ye moTī hotī hai aur
us duurī ke baa.is
utnī hī us ruuh kī baat zarā gambhīr aur gahrī ho jaatī hai
apne bojh se bojhal ho jaatī hai der se sunñe meñ aatī hai
apne paas to kuchh bhī nahīñ ruuh na us kā koī dhārā
apne paas to sirf ik ye āvāz hai jis ke aage koī bhī dīvār nahīñ hai
san se tumhāre paas pahuñch jaatī hai
is āvāz meñ ramz daroñ ke saare ġhair muqattar zahr haiñ us kā burā na
kabhī kabhī jī meñ aa.e to sun lo
chun lo
rakh lo
chakh lo
