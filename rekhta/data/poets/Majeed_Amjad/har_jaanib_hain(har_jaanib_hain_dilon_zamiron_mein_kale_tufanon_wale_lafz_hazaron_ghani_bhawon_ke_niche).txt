har jānib haiñ diloñ zamīroñ meñ kaale tūfānoñ vaale lafz hazāroñ ghanī bhavoñ ke nīche
ghaat meñ
ab to mere laboñ tak aa bhī harf-e-zinda
har jānib galiyoñ ke daldalī tālāboñ meñ be-satar hirāsāñ khaḌī haiñ rūheñ
qadam khube haiñ niile kīchaḌ meñ aur un kī Dūbtī nazroñ meñ ik baar zarā terī thī un kī zindagī
abhī abhī ik pal ko
aur ab phir kaale tūfāñ vaale lafz un ke liye jaane kyā kyā sandese laa.e haiñ
un ko zinda rakhiyo harf-e-zinda

muddatoñ se be-yād hai tū mere nisyānoñ meñ ai harf zinda
ab tū mere laboñ par aa bhī
ab jab mere dekhte dekhte kaale tūfāñ vaale lafzoñ kā aabī farsh
ik
bichh bichh gayā hai duur ufuq ke pīchhe kahīñ in pāniyoñ tak jin par ik nāḳhudā paiġhambar kī duāoñ
ke bajre taire the
mere nisyānoñ meñ jahanda harf-e-zinda
tere mānoñ meñ mavvāj haiñ vo sab ilm jo rūhoñ ko khate haiñ us ik ghaaT kī samt
jahāñ ummīd aur ḳhauf ke DāñDe mil jaate haiñ
ab to saarī duniyā meñ se jis ik shaḳhs ko Dūbnā hai vo maiñ huuñ
ab to saarī duniyā meñ vo shaḳhs jo tair ke bach niklegā maiñ huuñ
