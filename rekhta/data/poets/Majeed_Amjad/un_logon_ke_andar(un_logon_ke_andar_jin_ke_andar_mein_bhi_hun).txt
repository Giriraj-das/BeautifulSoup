un logoñ ke andar jin ke andar meñ bhī huuñ
mere bar-aks aise bhī
haiñ kuchh log
jin kī bātoñ ke kuchh sachche ruup
un ke harbe haiñ
lekin ye sach un kā nahīñ hotā
ye sach auroñ se chhīnā huā hotā hai
apne jhuuT aur apnī badī ko chhapāne kī ḳhātir
vo auroñ kī ik ik achchhā.ī ko hathyā lete haiñ
aur phir us hathiyār ko le kar jab vo chalte haiñ
saarī duniyā un se Dartī hai
ye bhī kaisā zamāna hai
jab achchhoñ kī sab achhā.iyāñ buroñ ke hāthoñ meñ
harbe haiñ sachche log agar jīvaT huuñ
kaun un ke muñh aa.egā
jhuuT ke us tālāb ke sab kachhve
apne apne ḳhol meñ apne apne kaale zamīroñ meñ
chhup jā.eñge
