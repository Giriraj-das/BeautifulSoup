aaj thī mere muqaddar meñ ajab sā.at-e-dīd
aaj jab merī nigāhoñ ne pukārā tujh ko
merī tishna-nigāhoñ kī sadā
koī bhī sun na sakā

sirf ik tere hī dil tak ye sadā
jāgtī duniyā ke kohrām se chup-chāp guzar kar pahuñchī
sirf ik tū ne palaT kar mirī jānib dekhā
mujhe tū ne tujhe maiñ ne dekhā

aaj thī merī nigāhoñ ke muqaddar meñ ajab sā.at-e-dīd
kyā ḳhabar phir to palaT kar mirī jānib kabhī dekhe ki na dekhe lekin
ek umr ab maiñ yūñhī apnī taraf dekhte dekhūñgā tujhe
