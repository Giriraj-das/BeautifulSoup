'inshā'-jī ye kaun aayā kis des kā baasī hai
hoñToñ pe tabassum hai āñkhoñ meñ udāsī hai
ḳhvāboñ ke gulistāñ kī ḳhush-bū-e-dil-ārā hai
yā sub.h-e-tamannā ke māthe kā sitārā hai
tarsī huī nazroñ ko ab aur na tarsā re
ai husn ke saudāgar ai ruup ke banjāre
ramnā dil-e-'inshā' kā ab terā Thikānā ho
ab koī bhī sūrat ho ab koī bahānā ho

ḳhākistar-e-dil ko hai phir shola-ba-jāñ honā
hairat kā jahāñ honā hasrat kā nishāñ honā
ai shaḳhs jo tū aakar yuuñ dil meñ samāyā hai
tū dard ki darmāñ hai to dhuup ki saayā hai?
naināñ tire jaadū haiñ gesū tire ḳhushbū haiñ
bāteñ kisī jañgal meñ bhaTkā huā aahū haiñ
maqsūd-e-vafā sun le kyā saaf hai saada hai
jiine kī tamannā hai marne kā irāda hai
