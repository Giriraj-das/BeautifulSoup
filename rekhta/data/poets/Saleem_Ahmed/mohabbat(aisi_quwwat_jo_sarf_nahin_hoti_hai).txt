aisī quvvat jo sarf nahīñ hotī hai
aziyyat ban jaatī hai
mere dil meñ kitnī mohabbat thī
jis ko zamāne kī be-mehrī aur sard tabī.at ne
iz.hār meñ aane na diyā
āḳhir maiñ ne saarā dard sameTā
aur terī āñkhoñ par vaar diyā
duniyā mere liye terī sūrat meñ
paimāna husn-o-ḳhair banī
yuuñ to mohabbat fard se fard ko hotī hai
lekin tujh se merī mohabbat
vo nuqta hai jis ke chāroñ taraf
āfāq kī gardish hotī hai
