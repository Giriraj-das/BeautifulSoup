ek be-tukī nazm
aaj bistar hī meñ huuñ
kar diyā hai aaj
mere muzmahil aazā ne iz.hār-e-baġhāvat barmalā
merā jism-e-nā-tavāñ merā ġhulām-e-ebā-vafā
vāqa.ī mālūm hotā hai thakā haarā huā
aur maiñ
ek saḳht giir āqā… zamāne kā ġhulām
kis qadar majbūr huuñ
peT puujā ke liye
do qadam bhī uTh ke jā saktā nahīñ
mere chā kar paañv shal haiñ
jhuk gayā huuñ in kamīnoñ kī razā ke sāmne
sar uThā saktā nahīñ
aaj bistar hī meñ huuñ
