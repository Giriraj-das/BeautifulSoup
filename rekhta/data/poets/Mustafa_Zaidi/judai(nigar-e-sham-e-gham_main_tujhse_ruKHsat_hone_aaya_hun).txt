nigār-e-shām-e-ġham maiñ tujh se ruḳhsat hone aayā huuñ
gale mil le ki yuuñ milne kī naubat phir na aa.egī
sar-e-rāhe jo ham donoñ kahīñ mil bhī ga.e to kyā
ye lamhe phir na lauTeñge ye saa.at phir na aa.egī

jaras kī naġhmagī āvāz-e-mātam hotī jaatī hai

ġhazab kī tīrgī hai rāsta dekhā nahīñ jaatā
ye maujoñ kā talātum ye bhare dariyā kī tuġhyānī
zarā sī der meñ ye dhaḌkaneñ bhī Duub jā.eñgī
mirī ā.ankhoñ tak aa pahuñchā hai ab bahtā huā paanī

tirī āvāz maddham aur maddham hotī jaatī hai
