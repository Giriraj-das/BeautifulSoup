mirā zehn dil kā rafīq hai
mirā dil rafīq hai jism kā
mirā jism hai mirī aañkh meñ
mirī aañkh us ke badan meñ hai
vo badan ki bosa-e-ātishīñ meñ jalā bhī phir bhī harā rahā
vo badan ki lams kī bārishoñ meñ dhulā bhī phir bhī nayā rahā
vo badan kī vasl ke fāsle pe rahā bhī phir bhī mirā rahā
mujhe e'tirāf! mire vajūd pe ek charāġh kā ek ḳhvāb kā ek umiid kā qarz hai
mujhe e'tirāf! ki mere nāḳhun-e-be-hunar pe hazār tarah ke qarz haiñ
mirā zehn mujh ko rihā kare to maiñ saare qarz utaar duuñ
mirī aañkh mujh se vafā kare to maiñ jism o jaan pe vaar duuñ
