kise ḳhabar thī
ek musāfir mustaqbil zanjīr karegā aur safar ke sab ādāb badal jā.eñge
kise yaqīñ thā
vaqt kī rau jis din muTThī meñ band ho ga.ī saarī āñkheñ saare ḳhvāb badal jā.eñge
hameñ ḳhabar thī
hameñ yaqīñ thā
tabhī to ham ne toḌ diyā thā rishta-e-shohrat-e-ām
tabhī to ham ne chhoḌ diyā thā shahr-e-numūd-o-nām
lekin ab mire andar kā kamzor aadmī shaam savere mujhe Darāne aa jaatā hai
na.e safar meñ kyā khoyā hai kyā paayā hai sab samjhāne aa jaatā hai
THE BOTTOM LINE
