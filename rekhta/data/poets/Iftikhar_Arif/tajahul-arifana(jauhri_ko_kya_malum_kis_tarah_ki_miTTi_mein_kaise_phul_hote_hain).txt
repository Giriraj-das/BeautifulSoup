jauhrī ko kyā ma.alūm kis tarah kī miTTī meñ kaise phuul hote haiñ
kis tarah ke phūloñ meñ
kaisī baas hotī hai
jauhrī ko kyā ma.alūm
jauhrī to saarī umar pattharoñ meñ rahtā hai
zar-garoñ meñ rahtā hai
jauhrī ko kyā ma.alūm
ye to bas vahī jaane
jis ne apnī miTTī se
apnā ek ik paimāñ
ustuvār rakkhā ho
jis ne harf-e-paimāñ kā e'tibār rakkhā ho
jauhrī ko kyā ma.alūm kis tarah kī miTTī meñ kaise phuul hote haiñ
kis tarah ke phūloñ meñ kaisī baas hotī hai
