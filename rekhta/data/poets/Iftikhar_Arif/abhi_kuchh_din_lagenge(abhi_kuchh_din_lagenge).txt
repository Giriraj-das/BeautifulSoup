abhī kuchh din lageñge
A FEW MORE DAYS

dil aise shahr ke pāmāl ho jaane kā manzar bhūlne meñ
abhī kuchh din lageñge
jahān-e-rañg ke saare ḳhas-o-ḳhāshāk sab sarv-o-sanobar bhūlne meñ abhī kuchh din lageñge
thake haare hue ḳhvāboñ ke sāhil par kahīñ ummīd kā chhoTā sā ik ghar
bante bante rah gayā hai
vo ik ghar bhūlne meñ abhī kuchh din lageñge
magar ab din bhī kitne rah ga.e haiñ
bas ik din dil kī lauh-e-muntazir par
āchānak
raat utregī
mirī be-nūr āñkhoñ ke ḳhazāne meñ chhupe har ḳhvāb kī takmīl kar degī
mujhe bhī ḳhvāb meñ tabdīl kar degī
ik aisā ḳhvāb jas kā dekhnā mumkin nahīñ thā
ik aisā ḳhvāb jis ke dāman-e-sad-chāk meñ koī mubārak koī raushan din nahīñ thā
abhī kuchh din lageñge
A few more days,
To forget the sight of the trampled
city of the heart,
A few more days,
To forget the soaring trees
the dry dusty grasses
of the colour-borne world,
On the shores of weary dreams,
Hope had almost built its little home,
A few more days, to forget that home...
