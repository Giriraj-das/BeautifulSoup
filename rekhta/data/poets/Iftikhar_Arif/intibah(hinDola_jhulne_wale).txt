hinDolā jhūlne vaale
zamīñ se kaT ke ūñchā jhūlne kī chaah rakhte haiñ to phir jhūleñ
magar ye yaad rakkheñ
zamīñ se kaT ke ūñchā jhūlne vaale fazāoñ meñ muallaq hī raheñge
jhulāne vaale ke rahm-o-karam par dā.ere-dar-dā.ere gardish kareñge
aur zamīñ par lauT kar bhī be-zamīnī ke alam sahte raheñge
hinDolā jhūlne vaale
zamīñ se kaT ke ūñchā jhūlne kī chaah rakhte haiñ
to phir jhūleñ magar ye yaad rakkheñ
