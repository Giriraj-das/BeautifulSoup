shāḳh-e-zaitūn par kam-suḳhan fāḳhtāoñ ke itne basere ujāḌe ga.e
aur havā chup rahī
be-karāñ āsmānoñ kī pihnā.iyāñ be-nasheman shikasta paroñ kī tag-o-tāz par bain kartī rahīñ
aur havā chup rahī
zard parcham uḌātā huā lashkar-e-be-amāñ gul-zamīnoñ ko pāmāl kartā rahā
aur havā chup rahī
ārzūmand āñkheñ bashārat-talab dil duāoñ ko uTThe hue haath sab be-samar rah ga.e
aur havā chup rahī
aur tab habs ke qaharmāñ mausamoñ ke azaab in zamīnoñ pe bheje ga.e
aur munādī karā dī ga.ī
jab kabhī rañg kī ḳhushbuoñ kī uḌānoñ kī āvāz kī aur ḳhvāboñ kī tauhīn kī jā.egī
ye azaab in zamīnoñ pe aate raheñge
AND THE WIND WAS SILENT
