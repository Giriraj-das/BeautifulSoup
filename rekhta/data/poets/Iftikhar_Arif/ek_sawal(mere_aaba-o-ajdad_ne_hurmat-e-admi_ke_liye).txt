mere ābā-o-ajdād ne hurmat-e-ādmī ke liye
tā-abad raushnī ke liye
kalma-e-haq kahā
maqtaloñ qaid-ḳhānoñ salīboñ meñ bahtā lahū un ke hone kā ailān kartā rahā
vo lahū hurmat-e-ādmī kī zamānat banā
tā-abad raushnī kī alāmat banā
aur maiñ pā-barahna sar-e-kūcha-e-ehtiyāj
rizq kī maslahat kā asiir aadmī
sochtā rah gayā
jism meñ mere un kā lahū hai to phir ye lahū boltā kyuuñ nahīñ?
