dayār-e-ishq meñ apnā maqām paidā kar
nayā zamāna na.e sub.h o shaam paidā kar
ḳhudā agar dil-e-fitrat-shanās de tujh ko
sukūt-e-lāla-o-gul se kalām paidā kar
uThā na shīshagarān-e-farañg ke ehsāñ
sifāl-e-hind se miinā o jaam paidā kar
maiñ shāḳh-e-tāk huuñ merī ġhazal hai merā samar
mire samar se mai-e-lāla-fām paidā kar
mirā tarīq amīrī nahīñ faqīrī hai
ḳhudī na bech ġharībī meñ naam paidā kar
