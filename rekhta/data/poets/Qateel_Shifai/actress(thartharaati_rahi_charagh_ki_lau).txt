thartharātī rahī charāġh kī lau
ashk palkoñ pe kaañp kaañp ga.e
koī aañsū na ban sakā taarā
shab ke saa.e nazar ko Dhāñp ga.e
kaT gayā vaqt muskurāhaT meñ
qahqahe ruuh ko pasand na the
vo bhī āñhkeñ churā ga.e āḳhir
dil ke darvāze jin pe band na the
sauñp jaatā hai mujh ko tanhā.ī
jis pe dil e'tibār kartā hai
bantī jaatī huuñ naḳhl-e-sahrā.ī
tū ne chāhā to maiñ ne maan liyā
ghar ko bāzār kar diyā maiñ ne
bech kar apnī ek ek umañg
tujh ko zardār kar diyā maiñ ne

apnī be-chārgī pe ro ro kar
dil tujhe yaad kartā rahtā hai
qahqahoñ ke siyah ujāle meñ
jism fariyād kartā rahtā hai
