Duube hue gulāb meñ vo jism ke ḳhutūt
jab yaad aa.e haiñ
ā.ankhoñ meñ kitne rañg-mahal jagmagā.e haiñ
jab yaad aa.e haiñ
vo jism ke ḳhutūt

vo jism ke ḳhutūt kī ik dil-nashīñ pukār
chāhat kī raah meñ
ham ne sunī thī jo kabhī pahlī nigāh meñ
chāhat kī raah meñ
ik dil-nashīñ pukār

is dil-nashīñ pukār kā anjām-e-dil-gudāz
kaise bhulā.eñ ham
dete raheñge dair-o-haram ko duā.eñ ham
kaise bhulā.eñ ham
anjām-e-dil-gudāz
