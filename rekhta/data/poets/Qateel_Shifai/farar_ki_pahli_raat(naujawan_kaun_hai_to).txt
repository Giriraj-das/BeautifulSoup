naujavān kaun hai to
aayā hai kis nagrī se
naam kyā hai tirā
kyā kaam hai āḳhir mujh se
maiñ samajhtā huuñ ki is vaqt munāsib nahīñ aanā terā
tū ne kis zo.am meñ is vaqt pukārā hai mujhe
tū ne kyā soch ke dastak dī hai
aaj kī shab mire so.e hue darvāze par
naujavāñ kaun hai tū
naujavāñ jo bhī hai tū
faisla soch samajh kar ye kyā hai maiñ ne
laakh dastak koī de aaj kī raat
ghar kā darvāza kisī par bhī na ab kholūñgā
chāhe mehmān ho yā koī havā kā jhoñkā
sach to ye hai ki mujhe
ab to un taaza havāoñ se bhī Dar lagtā hai
naujavāñ Thiik sahī
to mujhe jāntā hai maiñ bhī tujhe jāntā huuñ
thī mulāqāt tirī aur mirī aaj se barsoñ pahle
lekin ab us kā ye matlab to nahīñ
tū samajh kar mujhe ham-umr apnā
jab bhī chāhe mire darvāze pe de kar dastak
ratjage mil ke manāne ke liye
mujh ko bulāne aa jaa.e
jā miyāñ aur kahīñ mujh ko pareshān na kar
