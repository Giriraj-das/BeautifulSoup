kahā master jī ne munne se ik din
karo kaam puurā jo ham ne kahā hai
banā laao tasvīr is naam kī tum
ki bhaiñsā charā-gāh meñ char rahā hai

na guzre the is baat ko do minute bhī
ki munne ne tasvīr tayyār kar dī
vo tasvīr kyā thī faqat sāda-kāġhaz
na thī jis pe surḳhī na sabzī na zardī

jo pūchhā gayā bha.ī kahāñ hai charā-gāh
to farmāyā bhaiñsā use char gayā hai
jo pūchhā gayā phir kahāñ hai vo bhaiñsā
kahā duur jā kar kahīñ mar gayā hai
