mere jism meñ zahr hai terā
merā dil hai terā ghar
tū maujūd hai saath hamesha
ḳhauf sā ban kar shām-o-sahar
terā asar hai mere lahū par
jaise chāñd samundar par
itnī zard hai rañgat terī
jam jaatī hai us pe nazar
tū hai sazā mire hone kī
yā hai merā zād-e-safar
karegā tū bīmār mujhe yā
banegā nā-mālūm kā Dar
rahegā daa.im gahrī tah meñ
jaise añdhere meñ koī dar
gum kar degā raah meñ mujh ko
yā degā manzil kī ḳhabar
tū hai merā dost ki dushman
ye to batā mujh ko ai zar
