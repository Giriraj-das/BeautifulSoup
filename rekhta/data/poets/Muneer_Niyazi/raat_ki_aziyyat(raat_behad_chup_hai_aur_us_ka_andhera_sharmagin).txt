raat behad chup hai aur us kā añdherā sharmagīñ
shaam paḌte hī damakte the jo rañgoñ ke nagīñ
duur tak bhī ab kahīñ un kā nishāñ miltā nahīñ

ab to baḌhtā aa.egā ghanghor bādal chaah kā
us meñ bahtī aa.egī ik madh-bharī mīThī sadā
dil ke suune shahr meñ gūñje gā naġhma chaah kā

raat ke parde meñ chhup kar ḳhuuñ rulātī chāhto
is qadar kyuuñ duur ho mujh se zarā ye to kaho
mere paas aa kar kabhī merī kahānī bhī suno

siskiyāñ letī havā.eñ kah rahī haiñ ''chup raho''
