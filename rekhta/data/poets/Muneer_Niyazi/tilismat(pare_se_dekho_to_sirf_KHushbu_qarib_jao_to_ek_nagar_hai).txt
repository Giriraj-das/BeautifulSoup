pare se dekho to sirf ḳhushbū qarīb jaao to ik nagar hai
tilismī rañgoñ se bhīgte ghar nisā.ī sāñsoñ se band galiyāñ
ḳhamosh mahloñ meñ ḳhūb-sūrat talā.ī shakloñ kī rañg-raliyāñ
kisī darīche kī chiq ke pīchhe dahakte hoñToñ kī surḳh kaliyāñ
pare se taktī har ik nazar us nagar kī rāhoñ se be-ḳhabar hai
hinā.ī-añgusht kā ishāra lajā.ī-āñkhoñ kī muskurāhaT
kabhī yūñhī raah chalte ik reshmī dupaTTe kī sarsarāhaT
siyāh-rātoñ ko haule haule qarīb aatī huī sī aahaT
ye saarī rāheñ haiñ us nagar kī jo dā.imī āñsuoñ kā ghar hai
