teġh lahū meñ Duubī thī aur peḌ ḳhushī se jhūmā thā
bād-e-bahārī chalī jhuum ke jab us ne mujh ko dekhā thā
ghāyal nazreñ us dushman kī aise mujh ko taktī thiiñ
jaise anhonī koī dekhī un kamzor nigāhoñ ne
ye insāf to ba.ad meñ hogā kyā sachchā kyā jhūTā hai
kaun yaqīn se kah saktā hai kaun burā kaun achchhā hai
lekin phir bhī ek baar to merā dil bhī kāñpā thā
kaash ye sab kuchh kabhī na hotā maiñ ne dukh se sochā thā
ghāyal nazreñ us dushman kī gahrī soch meñ khoī thiiñ
jaise anhonī koī dekhī un kamzor nigāhoñ ne
kaun huuñ maiñ aur kaun thā vo jis par honī ne vaar kiyā
kaun thā vo jis shaḳhs ko maiñ ne bharī bahār meñ maar diyā
