abhī vo ek din kā bhī nahīñ
bhaTTī se miTTī kī nasl aag kā naam pūchhtī aur
giilī chhāñv tale so na na jaatī to qaidī qaidī na jante kaliyāñ khultīñ yā mausam rahā hote yā kuchh aur
hotā magar yuuñ huā ki is ke mere darmiyāñ ik pal TuuT gayā
us ke mere darmiyāñ ek titlī bhaḌaktī phirtī hai
us ke mere darmiyāñ ik raah musāfir hai
us ke mere darmiyāñ bahut se lafz TuuTe hue pyāloñ ke kuñDoñ kī tarah
ek dūsre meñ aTke hue haiñ
so maiñ ne aaj kā din bhī zaa.e.a hone ke liye dīvār par Daal diyā
chuñdhyā.ī huī chiḌiyā dar par kavvā kis ke mazār kī miTTī liye
mere āñgan meñ dhuup dhone aa niklī hai
uḌne meñ kuchh der lagegī
par giile haiñ chhateñ ūñchī haiñ darmiyāñ meñ dhuāñ
dhuup sameT aur bikher rahā hai
aao mujhe rihā karo mere paroñ se giilī miTTī chimTī huī hai
mujhe uḌne kā izn do ki maiñ ne so rahne kā gunāh kiyā
sūraj kamāne ab chhāñv na hone denā
maiñ ne marā huā jhuuT janā mujhe aur sone na denā ki abhī mujhe sach bolnā hai
