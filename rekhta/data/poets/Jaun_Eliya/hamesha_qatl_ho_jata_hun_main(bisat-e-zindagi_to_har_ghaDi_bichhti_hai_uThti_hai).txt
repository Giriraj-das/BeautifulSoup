bisāt-e-zindagī to har ghaḌī bichhtī hai uThtī hai
yahāñ par jitne ḳhāne jitne ghar haiñ
saare
ḳhushiyāñ aur ġham in.aam karte haiñ
yahāñ par saare mohre
apnī apnī chaal chalte haiñ
kabhī mahsūr hote haiñ kabhī aage nikalte haiñ
yahāñ par shah bhī paḌtī hai
yahāñ par maat hotī hai
kabhī ik chaal Taltī hai
kabhī baazī palaTtī hai
yahāñ par saare mohre apnī apnī chaal chalte haiñ
magar maiñ vo piyāda huuñ
jo har ghar meñ
kabhī is shah se pahle aur kabhī us maat se pahle
kabhī ik burd se pahle kabhī āfāt se pahle
hamesha qatl ho jaatā hai
