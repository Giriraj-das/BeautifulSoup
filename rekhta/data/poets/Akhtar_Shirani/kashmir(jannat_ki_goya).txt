jannat kī goyā
tasvīr dekho
tasvīr kaisī
kashmīr dekho
kashmīr dekho
dilkash nazāre
kashmīr ke haiñ
kul siin pyāre
kashmīr ke haiñ
kashmīr dekho
shaffāf nahreñ
bal khāne vaalī
kaalī ghaTā.eñ
lahrāne vaalī
kashmīr dekho
haiñ baaġh is ke
shādāb kaise
aur phuul phal haiñ
nāyāb kaise
kashmīr dekho
baaġh aur banoñ par
chhā.e haiñ bādal
ghir ghir ke kaise
aa.e haiñ bādal
kashmīr dekho
ye sarzamīñ bhī
kitnī hasīñ hai
kashmīr kyā hai
ḳhuld-e-barīñ hai
kashmīr dekho
jannat kā TukḌā
sab kiyāriyāñ haiñ
kyā ḳhūbsūrat
phul-vāriyāñ haiñ
kashmīr dekho
saare jahāñ kī
zīnat hai kashmīr
hindostāñ kī
jannat hai kashmīr dekho
kashmīr dekho
