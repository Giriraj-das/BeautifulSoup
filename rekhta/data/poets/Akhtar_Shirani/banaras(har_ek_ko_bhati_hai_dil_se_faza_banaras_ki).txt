har ik ko bhātī hai dil se fazā banaras kī
vo ghaaT aur vo ThanDī havā banaras kī
vo mandiroñ meñ pujāriyoñ kā hujūm
vo ghanTiyoñ kī sadā vo fazā banaras kī
tamām hind meñ mash.hūr hai yahāñ kī sahar
kuchh is qadar hai sahar ḳhushnumā banaras kī
pujāriyoñ kā nahānā vo ghaaT par aa kar
vo sub.h-dam kī fazā dil-kushā banaras kī
vo kashtiyoñ kā samāñ aur vo sair gañgā kī
vo ThanDī ThanDī havā jāñ-fizā banaras kī
hamāre dil se nikaltī hai ye duā 'aḳhtar'
ki phir bhī shakl dikhā.e ḳhudā banaras kī
