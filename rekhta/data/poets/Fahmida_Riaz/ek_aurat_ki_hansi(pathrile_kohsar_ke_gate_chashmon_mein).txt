pathrīle kohsār ke gaate chashmoñ meñ
guuñj rahī hai ek aurat kī narm hañsī
daulat tāqat aur shohrat sab kuchh bhī nahīñ
us ke badan meñ chhupī hai us kī āzādī
duniyā ke ma.abad ke na.e but kuchh kar leñ
sun nahīñ sakte us kī lazzat kī siskī
is bāzār meñ go har maal bikā.ū hai
koī ḳharīd ke laa.e zarā taskīn us kī
ik sarshārī jis se vo hī vāqif hai
chāhe bhī to us ko bech nahīñ saktī
vaadī kī āvāra havāo aa jaao
aao aur us ke chehre par bose do
apne lambe lambe baal uḌātī jaa.e
havā kī beTī saath havā ke gaatī jaa.e
The laughter of a woman
