aqlīmā
jo hābīl kī qābīl kī māñ-jā.ī hai
māñ-jā.ī
magar muḳhtalif
muḳhtalif biich meñ rānoñ ke
aur pistānoñ ke ubhāroñ meñ
aur apne peT ke andar
apnī kokh meñ
in sab kī qismat kyuuñ hai
ik farba bheḌ ke bachche kī qurbānī
vo apne badan kī qaidī
taptī huī dhuup meñ jalte
Tiile par khaḌī huī hai
patthar par naqsh banī hai
us naqsh ko ġhaur se dekho
lambī rānoñ se uupar
ubhre pistānoñ se uupar
pechīda kokh se uupar
aqlīmā kā sar bhī hai
allāh kabhī aqlīmā se bhī kalām kare
aur kuchh pūchhe
Akleema
