ab so jaao
aur apne haath ko mere haath meñ rahne do
tum chāñd se māthe vaale ho
aur achchhī qismat rakhte ho
bachche kī sau bholī sūrat
ab tak zid karne kī aadat
kuchh khoī khoī sī bāteñ
kuchh siine meñ chubhtī yādeñ
ab inheñ bhulā do so jaao
aur apne haath ko mere haath meñ rahne do
so jaao tum shahzāde ho
aur kitne Dheroñ pyāre ho
achchhā to koī aur bhī thī
achchhā phir baat kahāñ niklī
kuchh aur bhī yādeñ bachpan kī
kuchh apne ghar ke āñgan kī
sab batlā do phir so jaao
aur apne haath ko mere haath meñ rahne do
ye ThanDī saañs havāoñ kī
ye jhilmil kartī ḳhāmoshī
ye Dhaltī raat sitāroñ kī
biite na kabhī tum so jaao
aur apne haath ko mere haath meñ rahne do
