ḳhuda-e-har-do-jahāñ ne jab aadmī ko pahle-pahal sazā dī
bahisht se jab use nikālā
to us ko baḳhshā gayā ye sāthī
ye aisā sāthī hai jo hamesha hī aadmī ke qarīñ rahā hai
tamām advār chhān Daalo
rivāyatoñ meñ hikāyatoñ meñ
azal se tārīḳh kah rahī hai
ki aadmī kī jabīñ hamesha nadāmatoñ se araq rahī hai
vo vaqt jab se ki aadmī ne
ḳhudā kī jannat meñ shajr-e-mamnūa chakh liyā
aur
sarkashī kī
tabhī se is phal kā ye kasīlā zā.iqa
aadmī ke kām-o-dahan meñ hir-phir ke aa rahā hai

magar nadāmat ke talḳh se zā.iqe se pahle gunāh kī be-panāh lazzat
