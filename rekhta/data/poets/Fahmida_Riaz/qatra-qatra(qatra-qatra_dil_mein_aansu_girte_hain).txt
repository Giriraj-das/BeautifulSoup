qatra-qatra dil meñ aañsū girte haiñ

ik aañsū us shaḳhs kā jo begāna hai
ik aañsū us naam kā jo ham le na sake
ik aañsū us duā kā jo puurī na huī
ek fuzūl sī baat ki jo be-sūd kahī
aañsū merā ḳhvāb maiñ jis se ghabrā.ūñ
aañsū merī murād jise maiñ bhulā.ūñ
ik aañsū us chehre kā jo yaad rahe
āñkhoñ ke raste jo dil meñ utar jaa.e
ik aañsū us Thahre-Thahre lahje kā
ik aañsū us vahm kā zehn meñ jo aayā
ik aañsū us jhuuT kā jo auroñ se kahā
phīkī hañsī se kaise qissa ḳhatm kiyā
lamha-lamha raat guzartī jaatī hai

qatra-qatra dil meñ aañsū girte haiñ
