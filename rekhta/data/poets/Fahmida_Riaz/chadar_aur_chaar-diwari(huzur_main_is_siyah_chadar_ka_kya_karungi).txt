huzūr maiñ is siyāh chādar kā kyā karūñgī
ye aap kyuuñ mujh ko baḳhshte haiñ ba-sad ināyat
Four walls and a black veil

na sog meñ huuñ ki us ko oḌhūñ
ġham-o-alam ḳhalq ko dikhā.ūñ
na rog huuñ maiñ ki is kī tārīkiyoñ meñ ḳhiffat se Duub jā.ūñ
na maiñ gunāhgār huuñ na mujrim
ki is syāhī kī mehr apnī jabīñ pe har haal meñ lagā.ūñ
agar na gustāḳh mujh ko samjheñ
agar maiñ jaañ kī amaan pā.ūñ
to dast-basta karūñ guzārish
ki banda-parvar
huzūr ke hujra-e-ma.attar meñ ek lāsha paḌā huā hai
na jaane kab kā galā saḌā hai
ye aap se rahm chāhtā hai
huzūr itnā karam to kiije
siyāh chādar mujhe na dījiye
siyāh chādar se apne hujre kī be-kafan laash Dhāñp dījiye
ki us se phūTī hai jo ufūnat
vo kūche kūche meñ hāñptī hai
vo sar paTaktī hai chaukhaToñ par
barahnagī tan kī Dhāñptī hai
suneñ zarā dil-ḳharāsh chīḳheñ
banā rahī haiñ ajab hayūle
jo chādaroñ meñ bhī haiñ barahna
What shall I do, Sire, with this black veil?
Why do you bestow on me this great favour?
I am not in mourning that I should wear it
To show the world my grief. Nor am I sick
That I should hide my shame
In its dark folds. Stamp my forehead with this
Dismal seal? If I am not too impudent, Sire
If you assure my life, may I tell you,
Most humbly: There lies, in your perfumed chamber,
A corpse that stinks. It begs for pity.
Cover that shroudless corpse. Not me.
Its stench is everywhere.
It cries for seclusion.

ye kaun haiñ jānte to hoñge
huzūr pahchānte to hoñge

ye lauñDiyāñ haiñ
ki yarġhamālī halāl shab-bhar rahe haiñ
dam-e-sub.h dar-ba-dar haiñ
huzūr ke nutfe ko mubārak ke nisf virsa se be-mo'atabar haiñ
ye bībayāñ haiñ
ki zaujagī kā ḳhirāj dene
qatār-andar-qatār baarī kī muntazir haiñ
ye bachchiyāñ haiñ
ki jin ke sar par phirā jo hazrat kā dast-e-shafqat
to kam-sinī ke lahū se rīsh-e-saped rañgīn ho ga.ī hai
huzūr ke hajla-e-mo.attar meñ zindagī ḳhuun ro ga.ī hai
paḌā huā hai jahāñ ye lāsha
tavīl sadiyoñ se qatl-e-insāniyat kā ye ḳhūñ-chakāñ tamāsha
ab is tamāsha ko ḳhatm kiije
huzūr ab is ko Dhāñp dījiye

siyāh chādar to ban chukī hai mirī nahīñ aap kī zarūrat
ki is zamīñ par vajūd merā nahīñ faqat ik nishān-e-shahvat
hayāt kī shāh-rāh par jagmagā rahī hai mirī zehānat
zamīn ke ruḳh par jo hai pasīna to jhilmilātī hai merī mehnat

ye chār-dīvāriyāñ ye chādar galī saḌī laash ko mubārak
khulī fazāoñ meñ bādbāñ khol kar baḌhegā mirā safīna
maiñ ādam-e-nau kī ham-safar huuñ
ki jis ne jiitī mirī bharosa-bharī rifāqat
