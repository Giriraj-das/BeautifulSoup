sadā aa rahī hai mare dil se paiham
ki hogā har ik dushman-e-jāñ kā sar ḳham
nahīñ hai nizām-e-halākat meñ kuchh dam
zarūrat hai insān kī amn-e-ālam
fazāoñ meñ lahrā.egā surḳh parcham
sadā aa rahī hai mire dil se paiham
na zillat ke saa.e meñ bachche paleñge
na haath apne qismat ke hāthoñ maleñge
musāvāt ke diip ghar ghar jaleñge
sab ahl-e-vatan sar uThā ke chaleñge
na hogī kabhī zindagī vaqf-e-mātam
fazāoñ meñ lahrā.egā surḳh parcham
