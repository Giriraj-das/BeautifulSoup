ek aurat jo mere liye muddatoñ
sham.a kī tarah aañsū bahātī rahī
merī ḳhātir zamāne se muñh moḌ kar
mere hī pyaar ke giit gaatī rahī
mere ġham ko muqaddar banā.e hue
muskurātī rahī

us ke ġham kī kabhī maiñ ne parvā na kī
us ne har haal meñ naam merā liyā
chhīn kar us ke hoñToñ kī maiñ ne hañsī
terī dahlīz par apnā sar rakh diyā
tū ne merī tarah merā dil toḌ kar
mujh pe ehsāñ kiyā
