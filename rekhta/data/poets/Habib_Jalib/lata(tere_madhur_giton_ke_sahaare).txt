tere madhur gītoñ ke sahāre
biite haiñ din rain hamāre
terī agar āvāz na hotī
bujh jaatī jīvan kī jotī
tere sachche sur haiñ aise
jaise sūraj chāñd sitāre
tere madhur gītoñ ke sahāre
biite haiñ din rain hamāre
kyā kyā tū ne giit haiñ gaa.e
sur jab laage man jhuk jaa.e
tujh ko sun kar jī uThte haiñ
ham jaise dukh-dard ke maare
tere madhur gītoñ ke sahāre
biite haiñ din rain hamāre
'mīrā' tujh meñ aan basī hai
añg vahī hai rañg vahī hai
jag meñ tere daas haiñ itne
jitne haiñ ākāsh pe taare
tere madhur gītoñ ke sahāre
biite haiñ din rain hamāre
