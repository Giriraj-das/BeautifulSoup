hariyālī ko āñkheñ tarseñ bagiyā lahūluhān
pyaar ke giit sunā.ūñ kis ko shahr hue vīrān
bagiyā lahūluhān

Dastī haiñ sūraj kī kirneñ chāñd jalā.e jaan
pag pag maut ke gahre saa.e jīvan maut samān
chāroñ or havā phirtī hai le ke tiir kamān
bagiyā lahūluhān

chhalnī haiñ kaliyoñ ke siine ḳhuun meñ lat-pat paat
aur na jaane kab tak hogī ashkoñ kī barsāt
duniyā vaalo kab bīteñge dukh ke ye din-rāt
ḳhuun se holī khel rahe haiñ dhartī ke balvān
bagiyā lahūluhān
