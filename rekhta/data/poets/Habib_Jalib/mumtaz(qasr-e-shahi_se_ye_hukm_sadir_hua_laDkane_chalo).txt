qasr-e-shāhī se ye hukm sādir huā lāḌkāne chalo
varna thāne chalo
apne hoñToñ kī ḳhushbū luTāne chalo giit gaane chalo
varna thāne chalo
muntazir haiñ tumhāre shikārī vahāñ kaif kā hai samāñ
apne jalvaoñ se mahfil sajāne chalo muskurāne chalo
varna thāne chalo
hākimoñ ko bahut tum pasand aa.ī ho zehn par chhā.ī ho
jism kī lau se sham.eñ jalāne chalo, ġham bhulāne chalo
varna thāne chalo
