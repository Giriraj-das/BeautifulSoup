ai jahāñ dekh le kab se be-ghar haiñ ham
ab nikal aa.e haiñ le ke apnā alam
ye mahallāt ye ūñche ūñche makāñ
in kī buniyād meñ hai hamārā lahū
kal jo mehmān the ghar ke mālik bane
shaah bhī hai adū shaiḳh bhī hai adū
kab talak ham saheñ ġhāsiboñ ke sitam
ai jahāñ dekh le kab se be-ghar haiñ ham
ab nikal aa.e haiñ le ke apnā alam

itnā saada na ban tujh ko ma.alūm hai
kaun ghere hue hai filistīn ko

aaj khul ke ye na.ara lagā ai jahāñ
qātilo rah-zano ye zamīñ chhoḌ do
ham ko laḌnā hai jab tak ki dam meñ hai dam
ai jahāñ dekh le kab se be-ghar haiñ ham
ab nikal aa.e haiñ le ke apnā alam
