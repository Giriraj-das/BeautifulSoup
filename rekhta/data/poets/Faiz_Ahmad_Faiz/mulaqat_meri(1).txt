1
saarī dīvār siyah ho ga.ī tā-halqa-e-dām
rāste bujh ga.e ruḳhsat hue rahgīr tamām
apnī tanhā.ī se goyā huī phir raat mirī
ho na ho aaj phir aa.ī hai mulāqāt mirī
ik hathelī pe hinā ek hathelī pe lahū
ik nazar zahr liye ek nazar meñ daarū
der se manzil-e-dil meñ koī aayā na gayā
furqat-e-dard meñ be-āb huā taḳhta-e-dāġh
kis se kahiye ki bhare rañg se zaḳhmoñ ke ayāġh
aur phir ḳhud hī chalī aa.ī mulāqāt mirī
āshnā maut jo dushman bhī hai ġham-ḳhvār bhī hai
vo jo ham logoñ kī qātil bhī hai dildār bhī hai
