gul huī jaatī hai afsurda sulagtī huī shaam
Dhul ke niklegī abhī chashma-e-mahtāb se raat
aur mushtāq nigāhoñ kī sunī jā.egī
aur un hāthoñ se mas hoñge ye tarse hue haat
un kā āñchal hai ki ruḳhsār ki pairāhan hai
kuchh to hai jis se huī jaatī hai chilman rañgīñ
jaane us zulf kī mauhūm ghanī chhāñv meñ
TimTimātā hai vo āveza abhī tak ki nahīñ
aaj phir husn-e-dil-ārā kī vahī dhaj hogī
vahī ḳhvābīda sī āñkheñ vahī kājal kī lakīr
rañg-e-rukHsār pe halkā sā vo ġhāze kā ġhubār
sandalī haath pe dhuñdlī sī hinā kī tahrīr
apne afkār kī ash.ār kī duniyā hai yahī
jān-e-mazmūñ hai yahī shāhid-e-ma.anī hai yahī
aaj tak surḳh o siyah sadiyoñ ke saa.e ke tale
aadam o havvā kī aulād pe kyā guzrī hai?
maut aur ziist kī rozāna saf-ārā.ī meñ
ham pe kyā guzregī ajdād pe kyā guzrī hai?
in damakte hue shahroñ kī farāvāñ maḳhlūq
kyuuñ faqat marne kī hasrat meñ jiyā kartī hai
ye hasīñ khet phaTā paḌtā hai jauban jin kaa!
kis liye in meñ faqat bhuuk ugā kartī hai
ye har ik samt pur-asrār kaḌī dīvāreñ
jal-bujhe jin meñ hazāroñ kī javānī ke charāġh
ye har ik gaam pe un ḳhvāboñ kī maqtal-gāheñ
jin ke partav se charāġhāñ haiñ hazāroñ ke dimāġh
ye bhī haiñ aise ka.ī aur bhī mazmūñ hoñge
lekin us shoḳh ke āhista se khulte hue hoñT
haa.e us jism ke kambaḳht dil-āvez ḳhutūt
aap hī kahiye kahīñ aise bhī afsūñ hoñge

apnā mauzu-e-suḳhan un ke sivā aur nahīñ
tab.a-e-shā.er kā vatan un ke sivā aur nahīñ

Poetry’s Theme

The evening flickers, glows and falters to a halt.
The night will come, washed clean with moonlight.
And we shall speak again with gestures of our eyes,
And those hands will clasp these yearning hands of mine.

Is it her scarf, her face, her dress
That makes the veil so bright, so clear?
Does that earning glitter still
in the ambiguous dark shade of her hair?

Once again, her beauty will adorn the night:
those dreamy eyes, those lines of black,
that subtle hint of power on her cheek,
that delicate line of henna on her palm.

This, if any, is my world of thought, my poetry;
this the soul of context, the heart of meaning.

What have Adam’s luckless children suffered?
in our cruel and bloody centuries?
What have our forefathers suffered?
What shall we suffer,
in the daily battle of life and death?
Why do these youthful and glamorous cities
live in the hope of merely dying?
Why does only hunger grow
in fields where harvests are blooming?

These mysterious frightening walls
within which so many lives have been snuffed out
each instant; these tortured dreams
whose glow still haunts the minds of millions.
These too are subjects of poetry
And there are many, many more.
But still-
those gently parting lips.
Those wicked curves!
Tell me, friend:
is there a more alluring subject anywhere?

The subject of my verses is none else;
the home for a poet’s heart is nowhere else!
