mire dil, mire musāfir
huā phir se hukm sādir
ki vatan-badar hoñ ham tum
deñ galī galī sadā.eñ
kareñ ruḳh nagar nagar, kā
ki surāġh koī paa.eñ
kisī yār-e-nāma-bar kā
har ik ajnabī se pūchheñ
jo patā thā apne ghar kā
sar-e-kū-e-nā-shanāyāñ
hameñ din se raat karnā
kabhī is se baat karnā
kabhī us se baat karnā
tumheñ kyā kahūñ ki kyā hai
shab-e-ġham burī balā hai
hameñ ye bhī thā ġhanīmat
jo koī shumār hotā
hameñ kyā burā thā marnā
agar ek baar hotā!
