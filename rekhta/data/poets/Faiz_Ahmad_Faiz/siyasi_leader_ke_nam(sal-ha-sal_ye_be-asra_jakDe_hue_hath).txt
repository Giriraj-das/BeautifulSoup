sāl-hā-sāl ye be-āsrā jakḌe hue haath
raat ke saḳht o siyah siine maiñ paivast rahe
jis tarah tinkā samundar se ho sargarm-e-satīz
jis tarah tītarī kohsār pe yalġhār kare
aur ab raat ke sañgīn o siyah siine meñ
itne ghaav haiñ ki jis samt nazar jaatī hai
jā-ba-jā nuur nai ik jaal sā bun rakhā hai
duur se sub.h kī dhaḌkan kī sadā aatī hai
terā sarmāya tirī aas yahī haath to haiñ
aur kuchh bhī to nahīñ paas yahī haath to haiñ
tujh ko manzūr nahīñ ġhalba-e-zulmat lekin
tujh ko manzūr hai ye haath qalam ho jaa.eñ
aur mashriq kī kamīñ-gah meñ dhaḌaktā huā din
raat kī āhanī mayyat ke tale dab jaa.e!
