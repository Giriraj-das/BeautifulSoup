ai shaam mehrbāñ ho
ai shām-e-shahryārāñ
ham pe bhī mehrbāñ ho
dozaḳhī dopahar sitam kī
be-sabab sitam kī
dopahar dard-o-ġhaiz-o-ġham kī
be-zabāñ dard-o-ġhaiz-o-ġham kī
is dozaḳhī dopahar ke tāziyāne
aaj tan par dhanak kī sūrat
qaus-dar-qaus baT ga.e haiñ
zaḳhm sab khul ga.e haiñ
daaġh jaanā thā chhaT ga.e haiñ
tire toshe meñ kuchh to hogā
marham-e-dard kā do-shāla
tan ke us añg par uḌhā de
dard sab se sivā jahāñ ho
ai shaam mehrbāñ ho
ai shām-e-shaharyārāñ
ham pe mehrbāñ ho
Evening, Be Gracious

dozaḳhī dasht nafratoñ ke
bedard nafratoñ ke
kirchiyāñ dīda-e-hasad kī
ḳhas-o-ḳhāshāk ranjishoñ ke
itnī sunsān shāhrāheñ
itnī gunjān qatl-gāheñ
jin se aa.e haiñ ham guzar kar
aabla ban ke har qadam par
yuuñ paañv kaT ga.e haiñ
raste simaT ga.e haiñ
maḳhmaleñ apne bādaloñ kī
aaj pāñv-tale bichhā de
shāfi-e-karb-e-rah-ravāñ ho
ai shaam mehrbāñ ho
ai mah-e-shab-e-nigārāñ
ai rafīq-e-dil-figārāñ
is shaam ham-zabāñ ho
ai shaam mehrbāñ ho
ai shaam mehrbāñ ho
ai shām-e-shaharyārāñ
ham pe mehrbāñ ho
O evening, be gracious—
O evening of the city of friends
be gracious to me.
The hellish noon of oppression,
senseless cruelties,
the noon of pain, rage and sorrow,
inarticulate pain, rage and sorrow,
the whiplashes of this demonic noon—
are all, like the rainbow, branded no my body
arc within arc.
