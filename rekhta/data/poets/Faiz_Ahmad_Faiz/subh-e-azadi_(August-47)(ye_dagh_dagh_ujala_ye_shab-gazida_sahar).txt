ye daaġh daaġh ujālā ye shab-gazīda sahar
vo intizār thā jis kā ye vo sahar to nahīñ
ye vo sahar to nahīñ jis kī aarzū le kar
chale the yaar ki mil jā.egī kahīñ na kahīñ
falak ke dasht meñ tāroñ kī āḳhirī manzil
kahīñ to hogā shab-e-sust-mauj kā sāhil
kahīñ to jā ke rukegā safīna-e-ġham dil
javāñ lahū kī pur-asrār shāh-rāhoñ se
chale jo yaar to dāman pe kitne haath paḌe
dayār-e-husn kī be-sabr ḳhvāb-gāhoñ se
pukārtī rahīñ bāheñ badan bulāte rahe
bahut aziiz thī lekin ruḳh-e-sahar kī lagan
bahut qarīñ thā hasīnan-e-nūr kā dāman
subuk subuk thī tamannā dabī dabī thī thakan
Freedom’s Dawn

sunā hai ho bhī chukā hai firāq-e-zulmat-o-nūr
sunā hai ho bhī chukā hai visāl-e-manzil-o-gām
badal chukā hai bahut ahl-e-dard kā dastūr
nashāt-e-vasl halāl o azāb-e-hijr harām
jigar kī aag nazar kī umañg dil kī jalan
kisī pe chāra-e-hijrāñ kā kuchh asar hī nahīñ
kahāñ se aa.ī nigār-e-sabā kidhar ko ga.ī
abhī charāġh-e-sar-e-rah ko kuchh ḳhabar hī nahīñ
abhī girānī-e-shab meñ kamī nahīñ aa.ī
najāt-e-dīda-o-dil kī ghaḌī nahīñ aa.ī
chale-chalo ki vo manzil abhī nahīñ aa.ī
This dawn that's marked and wounded,
this dawn that night has nibbled on-
It's not the dawn we expected;
it's not the dawn we were looking for.
Hoping we would find it somewhere,
friends, comrades set out thinking
somewhere in the desert of the sky
the stars would halt
somewhere the night's slow waves
would find a shore
somewhere the ship of our heartaches
come to rest.
