chand roz aur mirī jaan faqat chand hī roz
zulm kī chhāñv meñ dam lene pe majbūr haiñ ham
aur kuchh der sitam sah leñ taḌap leñ ro leñ
apne ajdād kī mīrās hai māzūr haiñ ham

jism par qaid hai jazbāt pe zanjīreñ haiñ
fikr mahbūs hai guftār pe tāzīreñ haiñ
apnī himmat hai ki ham phir bhī jiye jaate haiñ
zindagī kyā kisī muflis kī qabā hai jis meñ
har ghaḌī dard ke paivand lage jaate haiñ

lekin ab zulm kī mī.ād ke din thoḌe haiñ
ik zarā sabr ki fariyād ke din thoḌe haiñ

arsa-e-dahr kī jhulsī huī vīrānī meñ
ham ko rahnā hai pe yūñhī to nahīñ rahnā hai
ajnabī hāthoñ kā be-nām girāñ-bār sitam
aaj sahnā hai hamesha to nahīñ sahnā hai

ye tire husn se lipTī huī ālām kī gard
apnī do roza javānī kī shikastoñ kā shumār
chāndnī rātoñ kā bekār dahaktā huā dard

dil kī be-sūd taḌap jism kī māyūs pukār
chand roz aur mirī jaan faqat chand hī roz
A Few Days More, My Love

A few days more, my love, just a few days—
are we fated to live in tyranny's shadow.
Let us endure a little longer—oppression, writhing
and tears.
All this is our legacy; we are helpless.
Body imprisoned, emotions shackled,
thought chained and speech censored.
It's just our courage that keeps us going.
Life's a beggar's tunic that picks on
patches of pain each moment.
But now the days of tyranny are numbered.
Just a little patience,
since the days of entreaty are nearly done.

In this scorched wasteland of life,
we're destined to live, but not like this.
This nameless, heavy oppression of alien hands,
we may have to endure today, but not forever.
This dust of torments smearing yuor beauty—
this dwelling on frustration of our passing youth,
this futile, throbbing pain of moonlit nights,
this vain writhing of the heart, the body's helpless cry—
a few days more, my love, just a few days!
