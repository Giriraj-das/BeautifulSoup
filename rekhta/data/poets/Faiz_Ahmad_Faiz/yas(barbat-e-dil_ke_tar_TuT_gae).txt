barbat-e-dil ke taar TuuT ga.e
haiñ zamīñ-bos rāhatoñ ke mahal
miT ga.e qissa-hā-e-fikr-o-amal!
bazm-e-hastī ke jaam phuuT ga.e
chhin gayā kaif-e-kausar-o-tasnīm
zahmat-e-girya-o-bukā be-sūd
shikva-e-baḳht-e-nā-rasā be-sūd
ho chukā ḳhatm rahmatoñ kā nuzūl
band hai muddatoñ se bāb-e-qubūl
be-niyāz-e-duā hai rabb-e-karīm
bujh ga.ī sham-e-ārzū-e-jamīl
yaad baaqī hai be-kasī kī dalīl
intazā-e-fuzūl rahne de
rāz-e-ulfat nibāhane vaale
bār-e-ġham se karāhne vaale
kāvish-e-be-husūl rahne de
