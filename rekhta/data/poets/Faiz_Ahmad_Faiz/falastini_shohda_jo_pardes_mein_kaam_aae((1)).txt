(1)
maiñ jahāñ par bhī gayā arz-e-vatan
terī tazlīl ke dāġhoñ kī jalan dil meñ liye
terī hurmat ke charāġhoñ kī lagan dil meñ liye
terī ulfat tirī yādoñ kī kasak saath ga.ī
tere nāranj shagūfoñ kī mahak saath ga.ī
saare an-dekhe rafīqoñ kā jilau saath rahā
kitne hāthoñ se ham-āġhosh mirā haath rahā
duur pardes kī be-mehr guzargāhoñ meñ
ajnabī shahr kī benām-o-nishāñ rāhoñ meñ
jis zamīñ par bhī khilā mere lahū kā parcham
lahlahātā hai vahāñ arz-e-filistīñ kā alam
tere a.adā ne kiyā ek filistīñ barbād
mere zaḳhmoñ ne kiye kitne filistīñ ābād
