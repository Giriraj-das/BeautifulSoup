daar kī rassiyoñ ke gulū-band gardan meñ pahne hue
gaane vaale har ik roz gaate rahe
pāyaleñ beḌiyoñ kī bajāte hue
nāchne vaale dhūmeñ machāte rahe
ham na is saf meñ the aur na us saf meñ the
rāste meñ khaḌe un ko takte rahe
rashk karte rahe
aur chup chaap aañsū bahāte rahe

lauT kar aa ke dekhā to phūloñ kā rañg
jo kabhī surḳh thā zard hī zard hai
apnā pahlū TaTolā to aisā lagā
dil jahāñ thā vahāñ dard hī dard hai
gulū meñ kabhī tauq kā vāhima
kabhī paañv meñ raqs-e-zanjīr
aur phir ek din ishq unhīñ kī tarah
rasan-dar-gulū pā-ba-jaulāñ hameñ
usī qāfile meñ kashāñ le chalā
