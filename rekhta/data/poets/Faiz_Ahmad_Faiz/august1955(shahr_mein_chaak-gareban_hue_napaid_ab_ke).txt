shahr meñ chāk-garebāñ hue nāpaid ab ke
koī kartā hī nahīñ zabt kī tākīd ab ke
lutf kar ai nigah-e-yār ki ġham vāloñ ne
hasrat-e-dil kī uThā.ī nahīñ tamhīd ab ke
chāñd dekhā tirī āñkhoñ meñ na hoñToñ pe shafaq
miltī-jultī hai shab-e-ġham se tirī diid ab ke
dil dukhā hai na vo pahlā sā na jaañ taḌpī hai
ham hī ġhāfil the ki aa.ī hī nahīñ iid ab ke
phir se bujh jā.eñgī sham.eñ jo havā tez chalī
lā ke rakkho sar-e-mahfil koī ḳhurshīd ab ke
