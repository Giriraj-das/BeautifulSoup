phir koī aayā dil-e-zār nahīñ koī nahīñ
rāh-rau hogā kahīñ aur chalā jā.egā
Dhal chukī raat bikharne lagā tāroñ kā ġhubār
laḌkhaḌāne lage aivānoñ meñ ḳhvābīda charāġh
so ga.ī rāsta tak tak ke har ik rāhguzār
ajnabī ḳhaak ne dhundlā diye qadmoñ ke surāġh
gul karo sham.eñ baḌhā do mai o miinā o ayāġh
apne be-ḳhvāb kivāḌoñ ko muqaffal kar lo
ab yahāñ koī nahīñ koī nahīñ aa.egā
Loneliness
Someone has come at long last—no, my poor heart, no one,
Just a passer-by, going somewhere else.
