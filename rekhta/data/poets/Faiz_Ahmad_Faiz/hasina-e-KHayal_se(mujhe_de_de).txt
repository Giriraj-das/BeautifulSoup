mujhe de de
rasīle hoñT ma.asūmāna peshānī hasīñ āñkheñ
ki maiñ ik baar phir rañgīniyoñ meñ ġharq ho jā.ūñ!
mirī hastī ko terī ik nazar āġhosh meñ le le
hamesha ke liye is daam meñ mahfūz ho jā.ūñ
ziyā-e-husn se zulmāt-e-duniyā meñ na phir aa.uuñ
guzishta hasratoñ ke daaġh mere dil se dhul jaa.eñ
maiñ aane vaale ġham kī fikr se āzād ho jā.ūñ
mire maazī o mustaqbil sarāsar mahv ho jaa.eñ
mujhe vo ik nazar ik jāvedānī sī nazar de de
