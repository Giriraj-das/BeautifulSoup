tum na aa.e the to har ik chiiz vahī thī ki jo hai
āsmāñ hadd-e-nazar rāhguzar rāhguzar shīsha-e-mai shīsha-e-mai
aur ab shīsha-e-mai rāhguzar rañg-e-falak
rañg hai dil kā mire ḳhūn-e-jigar hone tak
champa.ī rañg kabhī rāhat-e-dīdār kā rañg
surma.ī rañg ki hai sā.at-e-bezār kā rañg
zard pattoñ kā ḳhas-o-ḳhār kā rañg
surḳh phūloñ kā dahakte hue gulzār kā rañg
zahr kā rañg lahū rañg shab-e-tār kā rañg
āsmāñ rāhguzar shīsha-e-mai
koī bhīgā huā dāman koī dukhtī huī rag
koī har lahza badaltā huā ā.īna hai
Colour of My Heart

ab jo aa.e ho to Thahro ki koī rañg koī rut koī shai
ek jagah par Thahre
phir se ik baar har ik chiiz vahī ho ki jo hai
āsmāñ hadd-e-nazar rāhguzar rāhguzar shīsha-e-mai shīsha-e-mai
Before you came,
all stood still,
seemed as it is, as it really is;
the sky was the sight’s limit,
the road, a road,
the glass of wine, a glass of wine.
