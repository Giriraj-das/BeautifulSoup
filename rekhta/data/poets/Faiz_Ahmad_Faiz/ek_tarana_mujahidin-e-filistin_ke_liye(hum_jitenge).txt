ham jīteñge
haqqā ham ik din jīteñge
bil-āḳhir ik din jīteñge
kyā ḳhauf zī-yalġhār-e-a.adā
hai siina sipar har ġhāzī kā
kyā ḳhauf zī-yūrish-e-jaish-e-qazā
saf-basta haiñ arvāh-u-shshuhadā
Dar kaahe kā

ham jīteñge
haqqā ham ik din jīteñge
qad jā.al-haqqo va zahaqal-bātil
farmūda-e-rabb-e-akbar
hai jannat apne paañv tale
aur sāya-e-rahmat sar par hai
phir kyā Dar hai

ham jīteñge
haqqā ham ik din jīteñge
bil-āḳhir ik din jīteñge
