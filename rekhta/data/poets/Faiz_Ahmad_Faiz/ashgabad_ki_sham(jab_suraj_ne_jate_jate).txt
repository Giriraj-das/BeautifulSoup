jab sūraj ne jaate jaate
ashghabad ke niile ufuq se
apne sunahrī jaam
meñ Dhālī
surḳhī-e-avval-e-shām
aur ye jaam
tumhāre sāmne rakh kar
tum se kyā kalām
kahā parnām
uTTho
aur apne tan kī sej se uTh kar
ik shīrīñ paiġhām
sabt karo is shaam
kisī ke naam
kanār-e-jām
shāyad tum ye maan ga.iiñ aur tum ne
apne lab-e-gulfām
kiye in.aam
kisī ke naam
kanār-e-jām
yā shāyad
tum apne tan kī sej pe saj kar
thiiñ yuuñ mahv-e-ārām
ki raste takte takte
bujh ga.ī sham-e-jām
ashghabad ke niile ufuq par
ġhārat ho ga.ī shaam
Evening in Ashkabaad
