idhar na dekho ki jo bahādur
qalam ke yā teġh ke dhanī the
jo azm-o-himmat ke mudda.ī the
ab un ke hāthoñ meñ sidq-e-īmāñ kī
āzmūda purānī talvār muḌ ga.ī hai
jo kaj-kulah sāhib-e-hasham the
jo ahl-e-dastār mohtaram the
havas ke pur-pech rāstoñ meñ
kulah kisī ne girau rakh dī
kisī ne dastār bech dī hai
udhar bhī dekho
jo apne ruḳhshāñ lahū ke dīnār
muft bāzār meñ luTā kar
nazar se ojhal hue
aur apnī lahad meñ is vaqt tak ġhanī haiñ,
udhar bhī dekho
jo harf-e-haq kī salīb par apnā tan sajā kar
jahāñ se ruḳhsat hue
aur ahl-e-jahāñ meñ is vaqt tak nabī haiñ
Don't Look at Them
