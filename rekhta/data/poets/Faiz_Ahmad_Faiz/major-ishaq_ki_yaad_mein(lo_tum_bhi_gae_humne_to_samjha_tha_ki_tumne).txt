lo tum bhī ga.e ham ne to samjhā thā ki tum ne
bāñdhā thā koī yāroñ se paimān-e-vafā aur
ye ahd ki tā-umr ravāñ saath rahoge
raste meñ bichhaḌ jā.eñge jab ahl-e-safā aur
ham samjhe the sayyād kā tarkash huā ḳhālī
baaqī thā magar us meñ abhī tīr-e-qazā aur
har ḳhaar rah-e-dasht-e-vatan kā hai savālī
kab dekhiye aatā hai koī ābla-pā aur
aane meñ ta.ammul thā agar roz-e-jazā ko
achchhā thā Thahar jaate agar tum bhī zarā aur
