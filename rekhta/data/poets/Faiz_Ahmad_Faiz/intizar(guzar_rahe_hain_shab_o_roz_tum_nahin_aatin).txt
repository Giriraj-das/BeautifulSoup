guzar rahe haiñ shab o roz tum nahīñ ātīñ
riyāz-e-zīst hai āzurda-e-bahār abhī
mire ḳhayāl kī duniyā hai sogvār abhī
jo hasrateñ tire ġham kī kafīl haiñ pyārī
abhī talak mirī tanhā.iyoñ meñ bastī haiñ
tavīl rāteñ abhī tak tavīl haiñ pyārī
udaas āñkheñ tirī diid ko tarastī haiñ
bahār-e-husn pe pābandī-e-jafā kab tak
ye āzmā.ish-e-sabr-e-gurez-pā kab tak
qasam tumhārī bahut ġham uThā chukā huuñ maiñ
ġhalat thā da.ava-e-sabr-o-shakeb aa jaao
qarār-e-ḳhātir-e-betāb thak gayā huuñ maiñ
