gum hai ik kaif meñ fazā-e-hayāt
ḳhāmushī sajda-e-niyāz meñ hai
husn-e-ma.asūm ḳhvāb-e-nāz meñ hai
ai ki tū rang-o-bū kā tūfāñ hai
ai ki tū jalva-gar bahār meñ hai
zindagī tere iḳhtiyār meñ hai
phuul lākhoñ baras nahīñ rahte
do ghaḌī aur hai bahār-e-shabāb
aa ki kuchh dil kī sun sunā leñ ham
aa mohabbat ke giit gā leñ ham
merī tanhā.iyoñ pe shaam rahe?
hasrat-e-dīd nā-tamām rahe?
dil meñ betāb hai sadā-e-hayāt
aañkh gauhar nisār kartī hai
āsmāñ par udaas haiñ taare
chāñdnī intizār kartī hai
aa ki thoḌā sā pyaar kar leñ ham
zindagī zar-nigār kar leñ ham
