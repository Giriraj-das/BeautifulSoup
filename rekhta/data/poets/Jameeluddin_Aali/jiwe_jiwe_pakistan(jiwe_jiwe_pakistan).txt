jiive jiive pākistān
mahkī mahkī raushan raushan pyārī pyārī nyārī
rang-birange phūloñ se ik sajī huī phulvārī
pākistān
jiive jiive pākistān
man-panchhī jab pañkh hilā.e kyā kyā sar bikhrā.e
sunñe vaale suneñ to un meñ ek hī dhun tharrā.e
pākistān
jiive jiive pākistān
bikhre huoñ ko bichhḌe huoñ ko ik markaz pe laayā
kitne sitāroñ ke jhurmuT meñ sūraj ban kar aayā
pākistān
jiive jiive pākistān
jhel ga.e dukh jhelne vaale ab hai kaam hamārā
ek rakheñge ek rahegā ek hai naam hamārā
pākistān
jiive jiive pākistān
