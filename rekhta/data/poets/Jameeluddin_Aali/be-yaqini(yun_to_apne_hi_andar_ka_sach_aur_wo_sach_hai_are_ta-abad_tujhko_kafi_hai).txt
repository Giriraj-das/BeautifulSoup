yuuñ to apne hī andar kā sach aur vo sach hai are tā-abad tujh ko kaafī hai
kal kī jānib se is be-yaqīnī ke saare avāriz kā shāfī hai
terī sad-samt aur be-ġharaz chhoTī chhoTī ka.ī ḳhidmatoñ kā ye pushtāra hai
be-chāra
aur us ke saath ek dard-e-nadāmat hī vaj.h-e-muāfī hai
is tarah pesh-bīnī rivāyāt aur maslahat ke munāfī hai
phir bhī
tujhe haal kā koī yak-tarfa sāhib-e-maqāl aaj jo bhī kahe
yaad ye bhī rahe
kitne hāloñ kī tārīḳh ne un ko kyā kar diyā
jis kā jitnā thā haq rafta rafta adā kar diyā
jab tirā haal maazī banegā to go agle pichhloñ pe hairat kareñge
terī ḳhud-nā-tamāmī na vāzeh huī to hikāyat shikāyat kareñge
aur kuchh laġhzishoñ kī nadāmat kareñge
magar tere sach aur tujh se bahut hī mohabbat kareñge
