vaqt ne pūchhā
kyā tum mujh ko jānte ho
haañ
kyā tum mujh ko mānte ho
naañ
kyā matlab hai
kyā matlab thā
vaqt bhī chup hai
jaane vo kab kyā bolegā
aaj kī kitnī bātoñ ko bhī
kaise kaise badalne vaale
bante bante ġham se ḳhushī se aur hairat se
apnī āñkheñ malne vaale
mīzānoñ meñ DanDī maar ke yā sachchā.ī se taulegā
aur phir maiñ bhī chup na rahūñgā
lekin
jo is vaqt mujhe bhī kahnā lāzim ho
vo kah na sakūñgā
shāyad vo sab sah na sakūñgā
haañ bha.ī le is lamhe maiñ tujh ko māntā bhī huuñ
ab ye chhoḌ ki jāntā bhī huuñ
jo tū chāhe aaj batā de
varna mujh ko abhī bhulā de
kaun ab kyā kyā kis ko sikhā.e
jo bole vo maarā jaa.e

ai 'mīrā-jī' aap ko to sab bhuul ga.e haiñ
aap yahāñ aur mujh jaise ma.atūb-e-zamāñ ko āḳhir ik-dam kyuuñ yaad aa.e
