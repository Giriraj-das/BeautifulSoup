vo bachcha kahāñ hai
jo kah de ki hazrat-salāmat
ye sab log malbūs-e-shāhī kā iqrār karte raheñ
mujh ko to aap nañge nazar aa rahe haiñ
vo bachcha jo itnī purānī kahānī meñ zinda chalā aa rahā hai
hamāre vatan meñ bhī hogā
hamāre vatan meñ bhī hogā

Darī aur sahmī magar phir bhī jaarī ye āvāz dil chīrtī hai
hamāre vatan meñ bhī hogā
hamāre vatan meñ bhī hogā
maiñ darbāriyoñ meñ to kyā naukaroñ ke jilau meñ bahut duur baiThā
libās-e-shāhī kā madah-ḳhvāñ to ab bhī nahīñ
ishāroñ kināyoñ
alāmāt se yā ḳhurāfāt se
kuchh na kuchh nazm meñ kuchh na kuchh nasr meñ baḌbaḌātā rahā huuñ
magar vaañ bhī yaañ kā ye afsāna sab ko sunātā rahā huuñ
vo 'ġhālib' na ho aur 'jālib' rahe phir bhī aisā hī bachcha
hamāre vatan meñ bhī hai
aur rahegā
