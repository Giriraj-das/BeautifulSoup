raat din silsila-e-umr-e-ravāñ kī kaḌiyāñ
kal jahāñ ruuh jhulas jaatī thī
apne saa.e se bhī aañch aatī thī
aaj usī dasht pe sāvan kī lagī haiñ jhaḌiyāñ
raat din silsila-e-umr-e-ravāñ kī kaḌiyāñ
shab ko jo vādiyāñ sunsān rahīñ
sub.h yuuñ os se ārāsta thiiñ
har taraf motiyoñ kī jaise tanī huī laḌiyāñ
raat din silsila-e-umr-e-ravāñ kī kaḌiyāñ
toḌ kar paañv na baiTho aao!
sub.h ke aur qarīb aa jaao!
yuuñ to har haal meñ kaTtī hī raheñgī ghaḌiyāñ
raat din silsila-e-umr-e-ravāñ kī kaḌiyāñ
