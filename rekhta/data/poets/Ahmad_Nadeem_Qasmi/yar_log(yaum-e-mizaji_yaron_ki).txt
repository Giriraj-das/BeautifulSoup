yaum-e-mizājī yāroñ kī
sab merī dekhī-bhālī
raat kī tārīkī meñ
un kī añgāra sī āñkheñ
puurī
din ko andhī aur adhūrī
ḳhālī
din ke ye darvesh magar rātoñ ke vaalī
apne mohsin ko jab
din ke ā.īne meñ dekheñ
fart-e-adab se simTeñ sikuḌeñ jhuk jaa.eñ
aur kuchle mas.ale rauñde lahje meñ pūchheñ
kaisā hai mizāj-e-ālī
raat ko lekin
pyaar kā rasta kaaT ke nikleñ
jaise billī kaalī
in kī hai bas ek nishānī
gaalī
