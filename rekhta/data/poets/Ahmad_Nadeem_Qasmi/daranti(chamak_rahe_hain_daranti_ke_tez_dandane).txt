chamak rahe haiñ darāñtī ke tez dandāne
ḳhamīda hal kī ye alhaḌ javān nūr-e-nazar
sunahrī fasl meñ jis vaqt ġhota-zan hogī
to ek giit chhiḌegā musalsal aur darāz
'nadīm' azal se hai taḳhlīq kā yahī andāz
sitāre bo.e ga.e āftāb kaaTe ga.e
ham āftāb zamīr-e-jahāñ meñ bo.eñ ge
to ek roz aziim inqalāb kāTeñge
koī batā.e zamīñ ke ijāra-dāroñ ko
bulā rahe haiñ jo guzrī huī bahāroñ ko
ki aaj bhī to usī shān-e-be-niyāzī se
chamak rahe haiñ darāñtī ke tez dandāne
sunahrī fasl tak us kī chamak nahīñ mauqūf
ki ab nizām-e-kohan bhī usī kī zad meñ hai
ḳhamīda hal kī ye alhaḌ javān nūr-e-nazar
jab is nizām meñ lahrā ke ġhota-zan hogī
to ek giit chhiḌegā musalsal aur darāz
'nadīm' azal se hai taḳhlīq kā yahī andāz
sitāre bo.e ga.e āftāb kaaTe ga.e
