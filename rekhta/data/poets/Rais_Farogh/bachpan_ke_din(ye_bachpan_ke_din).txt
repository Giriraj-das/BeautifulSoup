ye bachpan ke din
ye bachpan ke din
guloñ kī tarah muskurāne ke din haiñ
diyoñ kī tarah muskurāne ke din haiñ
ye bachpan ke din
ye bachpan ke din

debatoñ meñ in.aam paanā hai ham ko
quiz meñ bhī cup jiit laanā hai ham ko
paḌhā.ī meñ bhī first aane ke din haiñ

hunar sīkhte haiñ adab sīkhte haiñ
zehānat baḌhāne ke Dhab sīkhte haiñ
yahī zindagī ko banāne ke din haiñ
bahut haiñ hameñ ilm hī ke ḳhazāne
jo duniyā kī bāteñ vo duniyā hī jaane
hamāre to paḌhne-paḌhāne ke din haiñ
