ajī haTāo chhoḌo bhī
in bātoñ meñ kyā rakkhā hai
ammī ne kahā bas khel chuko
aur munnā munnī ruuTh ga.e
yuuñ shakl banā.ī donoñ ne
dil jaise sach-much TuuT ga.e
baajī ne kahā is kyārī meñ
jo phuul thā kis ne toḌ liyā
ye baat thī jis par aap bahut
nārāz hue muñh moḌ liyā
bhayyā se hamārī kaTTī hai
kyuuñ kaḌvī davā.ī laa.e haiñ
abbū se nahīñ ham boleñge
injection kyuuñ lagvā.e haiñ
