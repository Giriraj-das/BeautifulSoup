in kī bhī suneñ un kī bhī suneñ chhoTe jo hue
sunte hī raheñ kuchh bhī na kaheñ chhoTe jo hue
ham par khulī huī to sabhī kī zabān hai
ye mehrbān hai kabhī vo mehrbān hai
aa.e kisī se ḳhauf kisī kā adab kareñ
apnī to har tarah se musībat meñ jaan hai

dadhiyāl meñ phupī haiñ
nanihāl meñ ḳhāla haiñ
ye un se bhī baḌh kar haiñ
vo in se bhī a.alā haiñ
ye chiiz laao
vo chiiz laao
bāzār din meñ sau baar jaao
kyā raat hote
kyā muñh añdhere
shaam aur savere
pheroñ pe phere
bīmār jo ho jaao
sister kā kahā maano
schōl meñ jab tak ho
teacher kā kahā maano
ghar meñ jo raho bhayyā
ghar bhar kā kahā maano
satāyā apne chhoToñ ko agar ham ne baḌe ho kar
to phir vo bhī kaheñge ghar ke āñgan meñ khaḌe ho kar
in kī bhī suneñ un kī bhī suneñ chhoTe jo hue
