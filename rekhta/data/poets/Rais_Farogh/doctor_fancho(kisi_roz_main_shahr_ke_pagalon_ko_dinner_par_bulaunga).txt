kisī roz maiñ shahr ke pāgaloñ ko dinner par bulā.ūñgā
an se kahūñgā ki
ai dosto, dushmanoñ, meharbāno, kamīno
ye maanā ki tum kahkashāñ ke jarāsīm ho
aur sab rāste rome hī ko ga.e haiñ
magar ab
iTālī se aatī huī ik saḌak ke sipāhī kī siiTī suno
jo kahtī hai tum mar chuke ho
nahīñ to maiñ chaltī huī kaar se kuud kar apne battīs dāñtoñ
ko fōtpath par
doctor fāncho ke havāle karduñgā
