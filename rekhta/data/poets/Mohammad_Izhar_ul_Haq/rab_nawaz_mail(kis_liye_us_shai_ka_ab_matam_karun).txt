kis liye us shai kā ab mātam karūñ
kis liye us shai kā ab mātam karūñ
roz-o-shab kā husn jin logoñ se thā vo aur thā
un ke ik ik rañg roz-o-shab kā thā
kyā ajab āġhāz-e-hastī, kyā ajab āġhāz-e-kār
jaise vo īsār-pesha mard danā-o-ġhamgīñ
jin ke dil meñ dard rahte the makīñ
ik diyā tanhā kisī kā kyuuñ jale
aise hī bas ḳhvāb the
zindagī ko jānte the is tarah
tum se ho mujh se ho aur un sab se ho
kis liye us shai kā ab mātam karūñ
ā.ina-bar-kaf idhar apne hī haiñ
ye mire vaqtoñ ke log aur aap maiñ
